הסכם התחייבות לתנאי השימוש בגופנים

1. הגדרות:

טיפוסי האות (typefaces)
צורות העיצוב שפותחו מהן קובצי תוכנה המכילים את הגופנים.

הגופנים (fonts)
קובצי תוכנה שפותחו מטיפוסי האות ומתאימים למחשבי PC, מקינטוש ותואמיהם. כל גופן כולל אותיות, סימני פיסוק, ספרות וכן תווים נוספים.

אאא בית לטיפוגרפיה עברית בע״מ
משווקת ומוכרת גופנים. ח.פ. 515016913
אתר אינטרנט: http://alefalefalef.co.il
ת.ד 14251 תל־אביב 6114201

המשתמש
רכישת הגופנים מחברת אאא נעשית בכפוף לכל התנאים בהסכם התחייבות זה.

זכות השימוש
זכות הלקוח לעשות שימוש בגופנים המוזמנים על ידו בסעיף 3, בכפוף לכל התנאים וההתחייבויות בטופס ההזמנה וההתחייבות. מובהר ומוסכם כי לא ניתנת למשתמש זכות כלשהי בטיפוסי האות עצמם.

זכויות יוצרים
כל זכויות היוצרים של טיפוסי האות ושל קובצי הגופנים שייכות ושמורות בלעדית לאאא ולמעצבי הגופנים.

2. תנאי אחריות
[א] אאא משווקת את הגופנים כמות שהם.
[ב] המשתמש מצהיר בזאת כי ראה את הגופנים וכי הם מתאימים לצרכיו.
[ג] המשתמש מקבל על עצמו את מלוא האחריות לבחירת הגופנים, להשגת התוצאות שהתכוון להשיג תוך שימוש בגופנים, להתקנתם וכן לשימוש בהם ולתוצאות השימוש בהם.
[ד] אאא אינה אחראית לכל נזק שהוא, בהתאם להוראות או שלא בהתאם להן, הנגרם משימוש נכון או מוטעה בגופנים.
[ה] אאא אינה אחראית לאובדן הכנסה ו/או זמן ו/או הפסד רווח עקב השימוש בגופנים לרבות פגם או טעות מכל סוג שהיא בגופנים.
[ו] המשתמש מסכים שלא תהיה לו תביעה או טענה כלשהי אאא  עקב האמור בסעיף ה’.

3. הגבלות והתחייבויות
[א] השימוש בגופנים מותר למשתמש ולעובדיו בלבד. ניתן להתקין את הגופנים על חמישה (5) מחשבים לכל היותר כאשר כולם נמצאים באותו חלל - המוגדר כמקום בעל כתובת דואר אחת. כל שימוש בגופנים באתר נוסף מחייב רכישה נפרדת.
[ב] המשתמש מתחייב לא למכור, לא להשכיר, לא להעביר ולא למסור לגוף ו/אול גורם אחר שאינם זכאים לכך (גם ללא תמורה כלשהי) את הגופנים ואת זכות השימוש בהם. הפצה ו/או מכירה ו/או מסירה כאלה מהווים עבירה על החוק. המשתמש אינו רשאי, בשום מקרה, להעביר את הגופנים לחברות חיצוניות המפיקות פלט מן הגופנים, לרבות לשכות שירות, משרדי פרסום, מעצבים אחרים וכל חברה אחרת שאינה חלק מאתר השימוש.
[ג] אם המשתמש יפרסם בדרך או צורה כלשהן את הגופנים, יופיעו בפרסומים אלה שמות הגופנים המקוריים כפי שהם מופיעים באתר ובקטלוג של אאא.
[ד] המשתמש מתחייב לא לבצע שינויים כלשהם בגופנים ובטיפוסי האות לרבות יצירת גרסאות אחרות של הגופנים מאלה אשר עיצב ופיתח צוות אאא.
[ה] המשתמש מצהיר כי ידוע לו שהגופנים מוגנים לפי חוק זכויות היוצרים בארץ ובעולם וכי העתקים של הגופנים או הפרת זכויות היוצרים בהם הינם עילה לתביעה אזרחית ופלילית בארץ (על פי תיקון 5 לפקודת זכויות היוצרים, התשמ”ח – 1985) ובכל העולם.
